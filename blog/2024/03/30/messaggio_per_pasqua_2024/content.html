<!-- Both the title and the date must be put with '...'
If you need to use an apostrophe in the title, insert it with \'  -->
<div data-ng-controller = "myCtrlBlog"
  data-ng-init = "set_title_and_date('Messaggio per Pasqua 2024', '30.03.2024');">
<!-- do not remove the ">" at the end of the previous line! -->

  <!-- start of the blog text -->

  <p>
    Carissimi,
  </p>
  <p>
    Il signore è risorto. Egli è veramente risorto. Alleluia!
  </p>
  <p>
    Tra poche ore benediremo il nuovo fuoco e la nuova acqua. 
    Con la risurrezione di Cristo diventa tutto nuovo; la storia dell'umanità riceve un nuovo aspetto. 
    La morte non ha più l'ultima parola sulla vita dell'uomo perché Cristo ha vinto la morte.
  </p>
  <p>
    La liturgia della Veglia Pasquale ci propone come prima lettura il racconto della creazione del mondo 
    dal libro della Genesi. Come uomini moderni forse ci poniamo la domanda: è stato veramente così? 
    Per chi che crede non importa come è stato esattamente lo svolgimento della creazione, ma ne percepisce il messaggio: 
    dietro la creazione c'è un Dio creatore. 
  </p>
  <p>
    Dio ha creato il primo uomo a sua immagine e somiglianza e ha affidato a lui il mondo e la creazione 
    da amministrare. Se guardiamo nella Bibbia, dopo il racconto della creazione 
    viene il racconto del peccato di Adamo. Il primo uomo vuole prendere in mano la propria vita 
    ignorando Dio e così nel mondo entra il peccato e come conseguenza anche la morte.
  </p>
  <p>
    Ora con la risurrezione di Gesù cambia la storia: con lui, il nuovo Adamo, inizia una nuova umanità. 
    Con la sua passione e risurrezione l'umanità viene redenta e rinnovata. La croce non è più 
    un'immagine di scandalo, ma diventa il simbolo della salvezza. Nel Venerdì Santo abbiamo cantato: 
    <i>Pietoso il Signore rivolse lo sguardo al peccato di Adamo: 
    quando egli del frutto proibito gustò e la morte lo colse, un albero scelse 
    a rimedio del male dell'albero antico.</i>
  </p>
  <p>
    Gesù, il nuovo Adamo, ha vinto la morte morendo sulla Croce, perché Dio lo ha risuscitato dai morti – 
    questo mistero sta al centro della celebrazione di oggi, e anche al centro della fede di ognuno di noi. 
  </p>
  <p>
    Noi che siamo morti per i nostri peccati nel battesimo e con Gesù siamo risorti e diventati una nuova creatura – 
    <i>Poiché quanti siete stati battezzati in Cristo, vi siete rivestiti di Cristo</i> (Gal 3,27), 
    dice l'Apostolo Paolo. Pasqua è anche la celebrazione che ci ricorda della nostra dignità di 
    essere nuove creature. Perciò nella Veglia Pasquale facciamo anche il rinnovamento delle promesse battesimali. 
  </p>
  <p>
    Nella nostra vita quotidiana vogliamo vivere consapevoli di questa nostra dignità di essere 
    uomini nuovi e redenti. Non possiamo più continuare la vita di prima. Chiediamo a colui che 
    ha risuscitato Gesù dai morti la forza per rinnovare la nostra vita: 
    <i>O Dio, che in modo mirabile ci hai creati a tua immagine e in modo più mirabile ci hai rinnovati e redenti, 
    fa' che resistiamo con la forza dello Spirito alle seduzioni del peccato, per giungere alla gioia eterna.
    Per Cristo nostro Signore</i> (orazione dopo la prima lettura della Veglia Pasquale).  
  </p>
  <p>
    Auguri di Buona Pasqua a tutti voi! Il Signore Risorto ricolmi voi e i vostri cari della Sua speranza e pace!
  </p>
  <p>
    p. Thomas
  </p>

<!-- end of the container, do not remove the next line -->
</div>
