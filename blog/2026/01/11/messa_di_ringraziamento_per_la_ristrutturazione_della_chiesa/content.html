<!-- Both the title and the date must be put with '...'
If you need to use an apostrophe in the title, insert it with \'  -->
<div data-ng-controller = "myCtrlBlog"
  data-ng-init = "set_title_and_date('Messa di ringraziamento per la ristrutturazione della chiesa', '11.01.2026');">
<!-- do not remove the ">" at the end of the previous line! -->

  <!-- start of the blog text -->

  <p>
    Domenica 11 Gennaio 2026 abbiamo celebrato una S. Messa di ringraziamento
    per la fine dei lavori di ristrutturazione della chiesa di Alser Strasse,
    presieduta da
    <a target = _blank rel = "noopener" href = "https://www.erzdioezese-wien.at/unit/presse/personen/vita/article/88194.html">Franz Scharl</a>,
    Vescovo Ausiliare 
    dell'<a target = _blank href = "https://www.erzdioezese-wien.at/site/it">Arcidiocesi di Vienna</a>.
    La celebrazione si è svolta in tedesco, insieme alla comunità di 
    lingua tedesca della parrocchia di Alser Strasse, e alla presenza
    di numerose autorità coinvolte nei lavori di ristrutturazione.
  </p>
  <p>
    Qui di seguito riportiamo una sintesi dell'omelia del Vescovo Scharl,
    che prende spunto dalla scoperta di 4 affreschi raffiguranti 
    gli evangelisti nella cupola della navata principale. Gli affreschi
    erano stati dipinti intorno al 1700, ed in seguito coperti di bianco, e
    sono riportati casualmente alla luce durante i lavori di ristrutturazione.
  </p>
  <p>
    Come durante una ristrutturazione di una chiesa o di una casa 
    si toglie la polvere, si pulisce e si riportano alla luce elementi 
    che c'erano già prima, ma che non si vedevano più, 
    così accade anche nel nostro cammino spirituale: 
    non si inventa qualcosa di nuovo, ma si scopre e riscopre 
    ciò che è sempre stato presente.
  </p>
  <p>
    Anche la Parola di Dio, che ci è stata tramandata anche attraverso 
    i quattro Vangeli di Matteo, Marco, Luca e Giovanni, può essere
    continuamente riscoperta. 
    I 4 Vangeli non sono un'aggiunta secondaria alla vita cristiana, 
    ma il suo fondamento. A volte la liturgia, le tradizioni e le belle parole 
    rischiano di coprire il nucleo essenziale della fede cristiana; 
    quando però si torna al Vangelo, si scopre di nuovo Gesù in profondità.
  </p>
  <p>
    Le Sue parole sono "spirito e vita" e hanno la forza di cambiare 
    radicalmente le persona e il loro modo di vivere. Ma chi è davvero Gesù? 
  </p>
  <p>
    Gesù non è né una leggenda né un personaggio simbolico, 
    ma una persona reale e vivente, che continua a interrogare 
    l'intera umanità da duemila anni. Come per gli affreschi appena
    riscoperti in questa chiesa, la scoperta dell'identità di Gesù
    è avvenuta in un modo diverso da quanto i suoi contemporanei
    si aspettavano. Uno dei momenti chiave di questa scoperta 
    è stato il battesimo di Gesù, raccontato
    nel Vangelo di Matteo che abbiamo ascoltato oggi.
  </p>
  <p>
    Giovanni il Battista aveva un'idea precisa del Messia: 
    una persona potente, che avrebbe battezzato con Spirito Santo e fuoco. 
    Per questo rimane sorpreso e quasi scandalizzato quando Gesù, 
    con grande umiltà, chiede di essere battezzato da lui. 
    In questo incontro Giovanni scopre quindi che Dio agisce in 
    modo diverso dalle aspettative umane.
  </p>
  <p>
    Di fronte alla resistenza da parte di Giovanni, Gesù gli risponde
    «Lascia fare per ora», mostrando che la vera giustizia 
    non è dominio o forza, ma obbedienza fiduciosa alla volontà di Dio. 
    Questa giustizia, come insegna il Vangelo di Matteo anche nel discorso
    della montagna, non si ferma alle azioni esteriori, 
    ma va fino alle radici interiori, ai pensieri e alle intenzioni del cuore.
  </p>
  <p>
    Nel momento del Battesimo avviene una scoperta decisiva: 
    il cielo si apre e una voce proclama: 
    «Questi è il Figlio mio, l'amato: in lui ho posto il mio compiacimento». 
    Non è una rivelazione privata, ma pubblica: 
    in quel momento Dio non sta parlando con Gesù, ma con tutte
    le persone attorno a lui, e lo sta presentando a tutti come suo Figlio.
  </p>
  <p>
    In questo avvenimento si scopre anche il mistero della Trinità: 
    il Padre che parla, il Figlio che viene battezzato e 
    lo Spirito Santo che agisce. Noi credenti ci chiamiamo cristiani
    non per un'idea o un'istituzione, ma perché viviamo in relazione
    con Gesù Cristo attraverso lo Spirito Santo.
  </p>
  <
<!-- end of the container, do not remove the next line -->
</div>
